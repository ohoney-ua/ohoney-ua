---
layout: page
title: Як правильно зберігати мед
permalink: /yak-pravylno-zberihaty-med/
---

Зберігати мед просто. Є 3 основні моменти: тара, температура, вологість.

Для того, щоб мед не втратив свої корисні властивості **рекомендую такі варіанти тари**:
- скляна банка;
- пластикове відро, в якому я надсилаю мед (сам в такому зберігаю для щоденного споживання);
- керамічний горщик з кришкою.

Підійде будь-яка ємність з нержавіючої сталі, емальовані посудини, дерев’яні бочечки, якщо такі маєте.
На щодень – тарілка, піала, щоб мед можна було їсти ложкою або намастити на хліб.

**НЕ підходять: будь-які ємності з кольорових металів – мідь, латунь, бронза, оцинкована тара.**

**НЕ залишайте мед на сонці.**
Ультрафіолет знищує всі біологічні складові, які є в меду - ферменти,
вітаміни, провокує збільшення кількості фурфуролу. Мед змінює запах і смак.

**Температура**: до +20⁰, це оптимальний варіант.
При температурі +5+10 мед може зберігатись до 3 років, але при цьому він стрімко кристалізується.
Тобто тримати мед в холодильнику можна.

**Вологість**: не вище 60%. Мед гігроскопічний, набирає в себе вологу це може призвести до його псування.

*Рекомендація! Набирайте мед чистою, сухою ложкою. Це виключить потрапляння забруднювачів,*
*які здатні запустити процеси бродіння і псування.*
