---
layout: page
title: Чому мед може псуватися
permalink: /chomu-med-mozhe-psuvatysia/
---

Мед може псуватись.

**Рекомендований строк зберігання меду – до 3 років.**

Перша і основна причина – неякісний продукт. Поясню. При отриманні меду проходить декілька ключових етапів:

1. Збір нектару з квітів.
1. Принос у вулик і визрівання (ферментація і випарювання вологи).
1. Печатка стільників воском. Це унікальний бджолиний метод збереження меду, щось типу консервації.
1. Відбір рамок.
1. Обрізання воскових кришечок та викачування.
1. Розлив по стерилізованій тарі.

Перші 3 етапи за бджолами, наступні за мною. Якщо всі вони дотримані (а у нас саме так), то у вас проблем з медом на момент отримання немає.

Далі, псування також можливе – це вже залежить від правильності зберігання.

Причини псування меду:

- неправильні умови зберігання;
- потрапляння забруднюючих частинок – пилу, крихт, інших дрібних фрагментів їжі;
- неправильна тара, в тому числі неправильно підготовлена. Наприклад, якщо взяли скляну банку чи тарілку та не протерли її насухо перед тим, як наливати мед.

**Думка, що мед не псується хибна.**
При цьому відома історія про те що під час розкопок гробниць фараонів виявили горщик з медом – правда.
Секрет в правильній тарі, температурі (без перепадів) і вологості.
Плюс майже абсолютно стерильне середовище – гробниці перед похованням фараонів бальзамували, тобто знезаражували.
